Un ContenitoreDVD è un contenitore fisico di DVD dove può essere custodito un numero
potenzialmente illimitato di DVD. Ciascun DVD può essere vergine (‘-’), oppure masterizzato. Nel
secondo caso, il DVD può contenere dati (‘D’) oppure video (‘V’). Nel contenitore i DVD rimangono
ordinati in base all’ordine di inserimento.
Le operazioni che si possono effettuale sul contenitore di DVD sono le seguenti:

--- PRIMA PARTE --- (qualora siano presenti errori di compilazione, collegamento o esecuzione in
questa parte, l’intera prova sarà considerata insufficiente e pertanto non sarà corretta)

 ContenitoreDVD d;
Costruttore di default, che inizializza un ContenitoreDVD d. Inizialmente il contenitore non
contiene DVD.

 d.aggiungi()
Operazione che aggiunge un DVD vergine al contenitore.

 d.aggiungi(g)
Operazione che aggiunge un DVD di genere g al contenitore, dove g è un carattere, e i caratteri
validi sono solo ‘D’ e ‘V’. Implementare una corretta gestione delle situazioni di errore.

 d.masterizza(g)
Operazione che masterizza il primo DVD vergine trovato nel contenitore (ossia il meno recente)
con contenuto di genere g. La funzione restituisce vero se esiste un DVD vergine da
masterizzare, falso altrimenti.

 cout << d
Operatore di uscita per il tipo ContenitoreDVD. L’uscita ha la forma seguente:
[D-VD-]
I DVD vengono visualizzati in ordine di inserimento. In questo esempio il contenitore d è
formato da cinque DVD. Il primo ed il quarto contengono dati, il secondo ed il quinto sono
vergini e il terzo è un DVD video.

--- SECONDA PARTE ---

 d.elimina()
Operazione che elimina dal contenitore d il DVD vergine inserito meno di recente.

 ContenitoreDVD d1(d)
Costruttore di copia che inizializza un oggetto d1 con il valore dell’oggetto d.

 ~d
Operatore di complemento bit a bit, che ritorna il numero di DVD vergini presenti in d.

 d%g
Operatore di modulo, che ritorna il numero di DVD di genere g presenti nel contenitore d.

 ~ContenitoreDVD()
Distruttore della classe ContenitoreDVD.